---
title: Fyrirlestur — HTML Element
---

# Fyrirlestur — HTML Element

## Vefforritun 1 — TÖL107G

### Ólafur Sverrir Kjartansson, [osk@hi.is](mailto:osk@hi.is)

---

## Minnsta HTML5 skjalið

```html
<!doctype html>
<html lang="is">
  <head>
    <meta charset="utf-8">
    <title>Halló heimur</title>
  </head>
  <body>
    <p>Halló heimur</p>
  </body>
</html>
```

***

## `<html>`

* Rót HTML síðu er alltaf skilgreind með `<html>`
* `lang` attribute er æskilegt þar sem það skilgreinir á hvaða máli síðan er og er notuð af t.d. lesvöfrum til að velja tungumál
* Hægt er að skilgreina tungumál á öðrum texta innan síðu með lang á elementi utan um textann: `<p lang="en">Hello world!</p>`

***

## `<head>`

* `<head>` er yfirleitt fyrsta barn `<html>`
* Skilgreinum lýsigögn um síðuna okkar hér
* Í minnsta lagi skilgreinum við:
  * Í hvaða stafasetti síðan okkar er, `<meta charset="utf-8">`
  * Titil síðunnar - `<title>`

***

## `<body>`

* Skilgreinum meginmál síðunnar í `<body>`
* Myndar _tré_ af elementum

***

## HTML Element

* Element sem við getum notað í HTML eru skilgreind í HTML _specification_ eða _spec_.
* https://html.spec.whatwg.org/ fyrir **allan** spec.
* WHATWG heldur úti spec fyrir forritara á https://html.spec.whatwg.org/dev/.

***

## Element

HTML skilgreinir element og er þeim skipt í hópa:

<object width=1000 height=288 data=img/content-venn.svg></object>

***

## Að lesa speccinn

[The `a` element](https://html.spec.whatwg.org/multipage/text-level-semantics.html#the-a-element)

* [_Categories_](https://html.spec.whatwg.org/multipage/dom.html#concept-element-categories), hvaða flokkum tilheyrir elementið.
* [_Context_](https://html.spec.whatwg.org/multipage/dom.html#concept-element-contexts), hvar má nota elementið.
* [_Content model_](https://html.spec.whatwg.org/multipage/dom.html#concept-element-content-model), hvaða efni má fara í elementið.
* [_Content attributes_](https://html.spec.whatwg.org/multipage/dom.html#concept-element-attributes), hvaða attribute má nota.
* [_Accessibility considerations_](https://html.spec.whatwg.org/multipage/dom.html#concept-element-accessibility-considerations), hafa í huga varðandi _aðgengismál_.

***

## Global attributes

* Öll element mega fá á sig tæmandi lista af global attributes, af þeim ber helst að nefna:
* `id`, skilgreinir auðkenni á element sem notað er í CSS eða til uppflettingar í DOM.
  * **hvert `id` skilgreint einu sinni per síðu**.

***

* `class`, flokkar (skipt á bili) sem elementið tilheyrir, mikið notað í CSS. Flokkanöfn ættu að vera lýsandi fyrir hegðun en ekki útlit (`class="important"` ekki `class="red"`).
* `title`, texti með auka upplýsingum um element sem oftast birtist sem _tooltip_ þegar mús er haldið yfir elementinu, **ekki** aðgengilegt í öllum tækjum og ætti að forðast.

---

## Metadata – lýsigögn

Lýsigögn eru ekki efni sem notandi neytir beint, heldur lýsir vefnum á einhvern máta, t.d.

* `<meta>` skilgreinir margskonar lýsigögn, t.d. stafasett (charset), lýsingu á vef (`description`), eða hver sé höfundur (`author`)
* `<script>` inniheldur eða vísar í JavaScript kóða

***

* `<link>` lýsir tengingu við önnur gögn. Ef `rel` attribute er sett þá einskorðast `<link>` við `<head>`
  * `rel="stylesheet"` sækir CSS skrá til að birta
  * `rel="prefetch"` stingur upp á við vafra að sækja gögn á meðan HTML þáttun fer fram.
  * `rel="preload"` skilgreinir að merkt gagn _verði_ að vera sótt sem fyrst
  * og [_margt_](https://ryanflorence.dev/p/ship-weird) [fleira](https://github.com/joshbuchea/HEAD#link).

***

## Dæmi um lýsigögn

* [Lýsigögn](daemi/meta.html)

---

## Flow – flæði

Flest element í meginmáli, `<body>`, vefs eru _flæði_ element.

Nokkur element eru flæði element og innihalda _greinilegt_ efni (e. palpable content) en falla ekki í aðra flokka.

Dæmi fylgja, betri yfirferð í kennslubók, og sú allra besta í spec.

***

* [`<address>`](https://html.spec.whatwg.org/multipage/sections.html#the-address-element), skilgreinir upplýsingar um hvernig megi hafa samband við höfund efnis.
* [`<blockquote>`](https://html.spec.whatwg.org/multipage/grouping-content.html#the-blockquote-element), skilgreinir hluta í skjali sem vitnað er í frá öðrum stað.
* [`<footer>`](https://html.spec.whatwg.org/multipage/sections.html#the-footer-element) skilgreinir efni um það element sem það er innihaldið í, tilgreinir t.d. höfund, tengt efni, eða hvenær efnið var seinast uppfært.

***

* [`<header>`](https://html.spec.whatwg.org/multipage/sections.html#the-header-element) skilgreinir hóp af efni sem kynnir eða veitir leiðsögn um efni.
* [`<main>`](https://html.spec.whatwg.org/multipage/grouping-content.html#the-main-element) skilgreinir megin efni vefs, þetta element ætti aðeins að koma fyrir einu sinni per vefsíðu.
* [`<p>`](https://html.spec.whatwg.org/multipage/grouping-content.html#the-p-element), málsgrein, skilgreinir í flestum tilfellum texta og element sem falla undir [orðalag](#ordalag).
* [`<pre>`](https://html.spec.whatwg.org/multipage/sections.html#the-footer-element), _preformatted_, texti innan `<pre>` er óstílaður af vafra og viðheldur bilum og línubilum.
* Töflur og listar

***

* [`<figure>`](https://html.spec.whatwg.org/multipage/grouping-content.html#the-figure-element), sjálfstætt svæði innan skjals sem við munum vilja vísa í úr öðrum stöðum.
* [`<dialog>`](https://html.spec.whatwg.org/multipage/interactive-elements.html#the-dialog-element), merkir part vefs sem þarf eða krefst aðkomu notanda, ekki nógu vel stutt í dag til almennrar notkunar

***

* `<div>` er element sem hefur enga eiginlega merkingu, merking þess er skilgreint af því sem það inniheldur
* Grípum til þess þegar við finnum ekki betra element

***

> Authors are strongly encouraged to view the `div` element as an element of last resort, for when no other element is suitable. Use of more appropriate elements instead of the `div` element leads to better accessibility for readers and easier maintainability for authors.
>
> — [Grouping content: The div element](https://html.spec.whatwg.org/multipage/grouping-content.html#the-div-element)

***

## Dæmi um flæði element

* [Flæði element](daemi/flow.html)

---

## Sectioning – kaflar og svæði

* `<article>` er fyrir efni sem stendur sjálfstætt innan vef, t.d. grein, athugasemd
* `<aside>` er fyrir efni sem er tengt efni í kringum element, t.d. útdrátt sem gert er hærra undir höfði

***

* `<nav>` heldur utan um leiðarkerfi fyrir vef
* `<section>` skilgreinir kafla á vef, heldur utan um svipað efni, oftast með fyrirsögn

***

## Áður…

```html
<body>
  <div id="main">
    <div id="header">
      <div id="nav"></div>
    </div>
    <div class="article">
      <div class="section"></div>
    </div>
    <div id="footer"></div>
  </div>
</body>
```

***

## Núna

```html
<body>
  <main>
    <header>
      <nav></nav>
    </header>
    <article>
      <section></section>
    </article>
    <footer></footer>
  </main>
</body>
```

***

## Dæmi um kafla og svæði

* [Kafla og svæði element](daemi/sectioning.html)

---

## Heading – fyrirsagnir

* Skilgreinum fyrirsagnir með `<h1>` til `<h6>`, í minnkandi mikilvægisröð
* Síður, kaflar og svæði hafa sínar fyrirsagnir
* Skilgreinum í réttri röð

***

* Síða hefur skilgreinda _útlínu_ sem skilgreinist af köflum, svæðum og fyrirsögnum
* Notum ekki `<hgroup>` og skilgreinum útlínu heildstætt yfir allt skjalið, [endurnýtum ekki innan kafla og svæða](https://github.com/whatwg/html/pull/6462)

***

```html
<main>
  <h1>Aðalfyrirsögn, aðeins 1x</h1>
  <section>
    <h2>Kaflaheiti</h2>
    <h3>Millifyrirsögn</h3>
  </section>
  <section>
    <h3>Ónei, ég ætti að vera h2</h3>
  </section>
</main>
```

***

## Dæmi um fyrirsagnir

* [Fyrirsagna element](daemi/heading.html)

---

## Phrasing – orðalag

Nokkur, af frekar mörgum elementum sem finnast í meginmáli, [frekar í kennslubók](https://bok.vefforritun.is/04.element.html#ordalag).

* `<p>`, málsgrein, skilgreinir í flestum tilfellum texta
* `<em>`, leggur áherslu á texta
* `<strong>`, gefur texta mikið auka vægi
* `<span>`, merkir ekkert í sjálfu sér og er skilgreint af börnum sínum, svipar til `<div>`
* `<code>`, merkir forritunarkóða

***

## Dæmi um orðalags element

* [Orðalags element](daemi/phrasing.html)

---

## Embedded – innfellt

* `<img>` bætir mynd við, vísað í með `src` attribute
* `<audio>` bætir hljóðskrá við
* `<video>` bætir myndbandi við
* `<object>` bætir við utanaðkomandi auðlind, sem gæti verið meðhöndluð af vafra ef þekkt eða sem plugin (t.d. Flash)
* `<iframe>`, fellir inn aðra vefsíðu eða vef, vísað í með `src` attribute, innan núverandi síðu.

***

## Að vísa í efni

* Þegar við vísum í efni þurfum við að gefa upp slóð
  * _Afstæð_ (relative) eða _nákvæm_ (absolute)
* Á við `<img src="">`, `<a href="">` og önnur element sem vísa í efni

***

## Afstæðar slóðir

* Afstæðar slóðir (relative paths) eru slóðir sem líta út frá því skjali sem vísað er frá
* Ef vísað er á `img/mynd.jpg` er gert ráð fyrir að `img/` mappa sé til í sömu möppu og skjal sem vísað er frá
* Ef slóðin byrjar á `/` er byrjað á að fara „á rótina“ á viðkomandi vef

***

* `.` þýðir mappa sem við erum í
* `..` þýðir mappan fyrir ofan þá sem við erum í

***

## Nákvæmar slóðir

* Slóðir sem vísa nákvæmlega í það sem átt er við
* Kostur að þurfa ekki að rekja sig eftir hlutfallslegri slóð, en...
* Ef einhver partur af slóð breytist mun nákvæma slóðin brotna

***

```bash
verkefni/
├── img/
│   └── mynd.jpg
└── index.html
```

* Vísanir á `mynd.jpg`
  * `./img/mynd.jpg`
  * `img/mynd.jpg`
  * `/verkefni/img/mynd.jpg`
  * `../verkefni/img/mynd.jpg`

***

## Myndir

* Í sinni einföldustu mynd fellum við inn mynd með `<img src="mynd.jpg">`
* Getur orðið töluvert flóknara, stærðir í mismunandi tækjum, upplausn, skráartegundur, [o.fl](https://bok.vefforritun.is/04.element.html#myndir).
* `<picture>` element getur skilgreint nákvæmlega hvernig við viljum að mynd birtist, bæði tæknilega, og sjónrænt (_art direction_)

***

## Dæmi um innfellt efni

* [Embed element](daemi/embedded.html)
* [Að vísa í efni](daemi/paths.html)

---

## Interactive – gagnvirkt

Sum element eru, eða geta verið, gagnvirk fyrir notanda, t.d.:

* `<audio>` og `<video>` geta skilgreint stýri attribute og eru þá gagnvirk
* `<input>` taka við gögnum frá notenda, sérstaklega í formum
* `<embed>` og `<iframe>` eru gagnvirk að því leiti að það sem innfellt er getur verið gagnvirkt

***

## `<a>`

Nokkur attribute sem breyta hvernig tengill hagar sér, t.d.:

* `target`, opnar tengil í öðru samhengi, oftast `target="_blank"` til að opna tengil í nýjum glugga.
* `download`, býður upp á að hlaða efni niður í stað að vafri fari að því.
* `rel`, tenging núverandi skjals við það skjal sem tengt er í, [sjá mögulegar gerðir í staðli](https://html.spec.whatwg.org/multipage/links.html#linkTypes).

***

Í flestum tilfellum er `href` attrbute URL sem tengt er á, en einnig er hægt að skilgreina tengla sem opna tölvupóst með `mailto:` forskeytinu, eða opna síma, með `tel:` forskeytinu.

***

## `<details>`

* [`<details>`](https://html.spec.whatwg.org/multipage/interactive-elements.html#the-details-element) elementið leyfir að skilgreina efni sem hægt er að opna til að fá frekari upplýsingar.
* Fyrsta [`<summary>`](https://html.spec.whatwg.org/multipage/interactive-elements.html#the-summary-element) element skilgreinir samantekt eða yfirskrift
* Önnur element innan `<details>` birt ef opnað, eða ef `open` attribute er til staðar

***

## Dæmi um gagnvirkni

* [Gagnvirk element](daemi/interactive.html)
